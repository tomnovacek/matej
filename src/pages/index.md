---
templateKey: index-page
title: Mgr. Matej Borovský
image: /img/img_0568.jpg
heading: Mgr. Matej Borovský
subheading: "Psychologické poradenstvo, terapia Nitra "
---
### Vítam Vás na mojej stránke.

Hľadáte zdroj psychologickej podpory, riešite závažné témy v živote, nachádzate sa v situácii, ktorá je náročná, zaujíma Vás psychológia, psychoterapia, osobnostný rozvoj alebo je to úplne iný podnet, ktorý Vás sem priviedol? 

Nech už je podnet akýkoľvek, otázkou ostáva, koho sa do tohto "problému" rozhodnete prizvať a zasvätiť. Kto by Vám v tom mohol byť nápomocný. Psychoterapia má významný potenciál v sprevádzaní človeka na jeho ceste skrz náročné obdobia a situácie. \
\
Má však aj svoje hranice a obmedzenia, ktoré môžu vyplývať z povahy problému, z kompatibility medzi človekom terapeutom a človekom klientom. Dôležité je, aby pre Vás bolo prostredie psychoterapie bezpečným prostredím. 

A preto posledná otázka, či zrovna ja ako psychológ a terapeut Vám môžem byť nápomocný? Viete si predstaviť, že naše spoločné stretávania Vám môžu priniesť úžitok? Viete si predstaviť, že spolu vytvoríme prostredie, ktoré pre Vás bude bezpečné a podnetné? 

Dosť bolo otázok. Pokojne sa tu porozhliadnite, preskúmavajte čo potrebujete, hľadajte odpoveď.