---
templateKey: 'about-page'
path: /omne
title: O mne
image: /img/smrk.jpeg
---

### Zaujíma Vás viac?

Odkaz na video: https://d1di2lzuh97fh2.cloudfront.net/files/0e/0ec/0ecxdr.jpg?ph=5d4c120b11

### Integratívna psychoterapia
Integratívna psychoterapia je prístup, ktorý kladie dôraz na unikátnosť potrieb a prejavov každého človeka ako klienta a svoje pôsobenie stavia na kompetenciách terapeuta a na účinných faktoroch, ktoré sú spoločné naprieč spektrom psychoterapeutických prístupov. 

Skrz integratívny prístup sa ja ako terapeut snažím byť voči unikátnosti každého človeka čo najviac citlivý a vnímavý, aby mohol klient vnímať, že je rešpektovaný jak on, tak aj jeho potreby a smerovanie. 

Znamená to teda to, že vo svojej terapeutickej práci nevychádzam z konkrétneho psychoterapeutického smeru (psychoanalýza, KBT...) ale z toho, čo sa deje priamo na sedení, čo je potreba človeka ktorý sedí predo mnou a v spolupráci s ním smerovať k naplneniu tejto potreby spôsobmi, ktoré sú rovnako tak špecifické a unikátne. 

### Psychoterapeut vo výcviku
Zo psychológa sa psychoterapeut stáva absolvovaním výcviku, ktoré je nad rámec vysokoškolského štúdia. Ja osobne sa nachádzam práve v procese výcviku, čiže stávania sa certifikovaným psychoterapeutom. Znamená to, že na pravidelnej báze absolvujem priebežné školenia a nácviky a zároveň to znamená, že pracujem pod supervíziou. 

### Supervízia 
Psychoterapia je profesia, ktorá je dynamická. Dopadá na psychoterapeuta tak, že ho núti sa meniť. Jednak dopadá na spôsob jeho práce, ktorý sa priebežne mení ale aj na jeho osobnosť, ktorá sa tiež postupne mení. Aby tieto zmeny boli pozitívne a aby táto profesia bola prospešná a užitočná pre klientov, je dôležité aby psychoterapeut reflektoval svoju prácu, resp. aby si uvedomoval, čo robí, prečo to robí a ako to robí a tiež, čo to robí s ním.

Supervízia je užitočným nástrojom práve k tomu, aby si terapeut nastavil a skorigoval svoj spôsob práce a jej dopad na klientov a aj jej dopad na seba. Podobne ako v lietadle s nasadzovaním kyslíkovej masky, tak aj v terapii sa musí terapeut postarať o seba, aby mohol byť nápomocný svojim klientom. Supervízor je odborník, ktorý terapeutovi pomáha porozumieť svojej práci podobne ako terapeut pomáha svojim klientom porozumieť spletitosti ich životov. Supervízia je veľmi dôležitou, podľa mňa nevyhnutnou súčasťou práce každého terapeuta (nielen toho, ktorý je vo výcviku). V skratke, supervízia je jednou z ciest k tomu, aby terapeut robil svoju prácu čo možno najlepšie. 
